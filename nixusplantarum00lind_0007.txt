ORDINATIONEM plantarum naturalem dictam magna parte arti-
ficiosam esse omnibus notissimum est.

Classes equidem primarii characteribus physiologicis freti, vere
naturales evadunt basesque immutabiles systematis constituunt. Ordi-
nes etiam, specierum structurae congruentia strictissime limitati,
maxima pro parte naturales sunt, nec ansam praebent censori.

Sed omnes reliquae subdivisiones, quae medium tenent inter classes
et ordines, his superiores, illis inferiores, omnino veris affinitatibus
repugnant3 genera proxima sejungunt, et diversissima in eadem
vicinia male collocant.

Nec sunt sententiae Botanicorum magis inter se conformes quoad
classium subdivisiones. Altera parte Jussiaei habemus methodum
antiquiorem simplicissimam, Candollii mutationes, nostramque ana-
lyticam, quae omnes ex professo artificiales sunt3 ab altera Agardhii
opera aestumatissima Bal-tlingiique, qui viam ad meliores res aperuere3
necnon Reichenbachii conspectum Schultziique ordinationem, quorum
iste pessime hic melius affinitates veras plantarum perspexit; ut
taceam de aliis. '

Re ita se habita, talique Botanices Systematicae statu, longe
majoris videtur momenti systema naturale perficere, divisiones inter-
medias quae haud minus naturales erint quam primariae et ultimae
instituendo, quam novos ordines proponere, de quorum dignitate,
systemate ipso imperfecto, vix judicandum est. De die in diem
numerus ordinum adeo augetur, ut novum chaos oriturum vix dubito,
si longius aciem disponere cunctemur.

Non ille sum profecto qui tale officium libenter susciperem 3 nec
si quis esset inter illos scientiae magistros qui nostris diebus tanta luce
inclaruere, qui sedulo animum in hoc studium convertisset, unquam
suscepissem ; fama enim vix speranda est, vituperatio potius timenda,
in incepto quo tot tantique viri jam succubuere. Sed periculum
imminet, tota scientia mole ruit sua ; nec video ullam aliam esse spem
salutis, quam omnes partes systematis artificiosas rejiciendo, novamque
ordinum distributionem vere naturalem substituendo. Si nullum in
systema naturale perficiendum conamen hucusque feliciter evenit,

